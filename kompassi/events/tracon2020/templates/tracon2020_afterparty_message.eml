Tervehdys {{ signup_extra.person.nick_or_first_name }}!

Olet ilmoittautunut Traconin kaatajaisiin 21.9. Hangaslahden saunalla (Lassinlinnankatu 24, 33610 Tampere). Pöytä on katettu conitean toimesta ja itsesi lisäksi tarvitset mukaan vain oman pyyhkeen!

Jos olet varannut paikan meno- ja/tai paluubussista, voit tarkistaa bussisi täältä: https://paikkaliput.tracon.fi

Saavuthan ajoissa valitsemallesi bussille. Bussiin ilmoittautuneet ja kyseiseen vuoroon oikeutetut pääsevät ensimmäisenä sisään. Jos bussissa on tämän jälkeen tilaa, voidaan sinne ottaa muita.

Bussin lähtöpaikka on pysäkki nimeltä Vanha kirkko Tampereen keskustorilla. Pysäkin tarkempi sijainti selviää esim. tästä Google Street View -linkistä: https://goo.gl/maps/bTyjmTAwGHT2

Mikäli haluat saapua saunalle eri aikaan voit kysellä kimppakyytejä Slackissa kanavalla #kyydit. Myös TKL:n bussit 28 ja 90 kulkevat vajaan kilometrin päästä juhlapaikkaa (pysäkki Vastarannankatu). Huom! 28 ja 90 eivät kulje enää myöhään illalla.

Päivän ohjelma on seuraava:
17:00 Kaatajaiset alkavat
	- Ruokailu alkaa
17:30 Alkusanat pääjärjestäjiltä & kaatovastaavalta.
	- Alkoholitarjoilu alkaa, saunat käytössä.
00:30 Anniskelu päättyy
01:00 Juhlat päättyneet, viimeinen bussi lähtee.

Illan menun tarjoaa tällä kertaa Kasvisravintola Gopal:
-Basmatiriisi
-Mausteinen kolmen pavun kastike
-Seitankebab
-Linssipyörykkä
-Rapea papadamleipä

-Raikas vihersalaatti
-Intialainen kaalipähkinäsalaatti

Ruoka on vegaanista eli lihaton, maidoton ja kananmunaton.
Ruoka on myös gluteenitonta seitankebabia lukuunottamatta.

Jos identifioit itsesi ♫lihaa ja perunaa♫ syöväksi henkilöksi, saunan terassilta löytyy grilli, jota saa omatoimisesti käyttää ja keittiön puolelta voi kysellä sinne makkaraa.

Juomapuolella tarjolla on olutta, panimosimaa, siideriä, viiniä, lonkeroa sekä valikoima cocktaileja (myös alkoholittomana), josta toivottavasti jokaiselle löytyy jotain!

Illan aikana käytössä on savu- ja sähkösauna, joissa on erikseen niin naisten ja miesten kuin myös yleisiä vuoroja:

17-19  Molemmat saunat: yleinen
19-20  Savusauna: naiset, sähkösauna: miehet
20-21  Savusauna: miehet, sähkösauna: naiset
21-00  Molemmat saunat: yleinen

Savusaunan seinistä voi tarttua iholle/uima-asuun nokea, joka on vaikea pestä pois. Uima-asun käyttö saunatiloissa on sallittua, mutta varaudu siihen että monet tulevat saunomaan alasti. Lisäkysymykset kaadosta voi ohjata osoitteeseen kaatajaiset@tracon.fi.

Kiusaaminen ja häirintä eivät kuulu Traconiin eivätkä myöskään kaatoon, joten muistathan käyttäytyä kaikkia kohtaan kunnioittavasti myöskin kaatajaisten ajan. Häirinnällä tarkoitetaan muun muassa loukkaavaa nimittelyä, sukupuoleen tai ulkonäköön liittyvää halventavaa kommentointia, seksuaalissävytteistä ehdottelua ja puhetta, varjostamista, uhkaavaa käyttäytymistä sekä ei-toivottua koskettelua tai muuta fyysistä kontaktia. Mikäli koet tai havaitset häirintää kaatajaisissa, ilmoitathan asiasta paikan päällä kaatajaisten järjestäjille tai häirintäyhdyshenkilöille. Traconin häirinnän vastaisen linjauksen löydät täältä: r.tracon.fi/hairinta

Tervetuloa!

Terveisin Traconin virkistysvastaava
Keijo "Creepo" Penttilä
